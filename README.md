# REPTE-ACTIVITAT 3. Visionant el futur amb les ulleres de Manovich: redescobrint la hibridació  

Autor: Noemí Armengod       
Data: 15/05/2022 

---

## Què és la hibridació dels mitjans?

La hibridació és un procés en el qual els mitjans es fusionen, els elements comparteixen les tècniques de programari i les interfícies generant una experiència nova i coherent, que és diferent de l'experimentació dels elements per separat.

Durant els anys noranta quan gran part dels medis físics van ser simulats mitjançant programari i es van desenvolupar i van agregar moltes noves propietats sense precedents físics, entrem en un nou període regit per la hibridació. Els mitjans simulats comencen a intercanviar propietats i tècniques entre ells.  

>...el metamedio ordenador pasó a contener infinitas nuevas especies. A la par, es verdad que observamos un proceso ininterrumpido de invención de novedades, pero lo que se inventa no son clases totalmente nuevas de medios, sino más bien nuevos elementos (nuevas técnicas para crear, modificar y compartir datos de medios). Tan pronto como se inventan, estos nuevos elementos empiezan a interaccionar con los ya existentes.

En conclusió, observem que la tendència a la hibridació dels mitjans és i serà cada cop més freqüent i creativa, donant lloc a nou programari i aplicacions.

## Cas 1: On és Carmen Sandiego a Google Earth?

Carmen Sandiego és una aventura gràfica creada en 1985 per *Broderbund Software*. Està orientada a estudiants de primària i el seu propòsit és ensenyar conceptes bàsics de geografia. S'han publicat més de 20 videojocs i nombrosos productes relacionats amb la saga, entre ells concursos de televisió, sèries d'animació, jocs de taula, còmics i llibres de ficció.

El joc deu el seu nom a una refinada lladre fictícia anomenada Carmen Sandiego, líder d'una organització criminal (V.I.L.E.) i experta a robar béns històrics. L'objectiu del jugador és trobar pistes i arribar als llocs correctes pels quals han passat Carmen i els seus sequaços per a arrestar-los.

L'equip de Google anomenat *Brand Studio Experiments Group*, l'objectiu del qual és trobar formes noves o innovadores d'usar la tecnologia de Google, va notar que Google Earth s'havia utilitzat per a albergar visites guiades i geoqüestionaris i van pensar que seria una eina ideal per un joc de geografia. A l'estiu de 2017 comencen a treballar en una demo del joc que va aconseguir un acolliment aclaparador.

A mitjançats de 2019, es llancen tres jocs com a complements per a Google Earth: *"Carmen Sandiego: El robo de las joyas de la Corona"*, *"Carmen Sandiego: La caso de la máscara de Tutankamón"* y *"Carmen Sandiego: El robo de las llaves del Kremlin"*.

![Pantalla inicial Carmen Sandiego](/imatges/intro-carmensandiego.png)

El joc interactua amb Google Earth i ofereix una experiència totalment diferent de qualsevol altra plataforma. El jugador, que ha de buscar a la lladre per tot el món, veu imatges reals en 3D i pot "volar" mentre va de ciutat en ciutat fent més realista tota l'experiència.

![Mapa 3D Google Earth](/imatges/mapes-carmensandiego.png)

De fet, quan un jugador arriba a una ciutat, té disponibles totes les opcions de la plataforma i pot girar la càmera, augmentar el zoom, anar cap altres llocs, etc. Cosa que no podríem haver fet en el joc original.

![Imatge 2D Google Earth](/imatges/foto-carmensandiego.png)

Per l'altra banda, quan arribes a una ciutat pots veure una cinemàtica pròpia del joc per després passar a veure un mapa 3D de la ciutat generat per Google Earth.

![Cinemàtica del joc](/imatges/cinematica-carmensandiego.png)

La integració d'aquest joc dins de la plataforma de Google Earth m'ha semblat molt encertada, li ha donat al joc una dimensió nova molt enriquidora pels jugadors i a Google Earth una funció nova per apropar a nens i joves que els permet descobrir el món d'una manera entretinguda.

[Jugar a On és Carmen Sandiego a Google Earth?](http://g.co/carmensandiego)

## Cas 2: Cinema interactiu

El cinema interactiu permet a l'espectador sentir-se partícip d'allò que està veient i pretén donar-li un rol actiu que permeti completar la història. Una altra definició és el videojoc que es pot considerar un híbrid que dona al jugador un gran control sobre les decisions del personatge. Tanmateix, moltes vegades, el resultat és un producte que no aconsegueix aprofitar els recursos del format.

La primera pel·lícula considerada interactiva va ser *Kinoautomat: One Man And His House* (Človek a jeho dom, 1967) que es va estrenar a l'Expo'67 de Montreal. La sala disposava d'un sistema de vots a cadascuna de les butaques amb un botó vermell i un altre verd que s'havien de fer servir cada vegada que el seu actor protagonista sortia a escena per demanar consell als assistents. Els vots es mostraven en un marc que envoltava la pantalla i el relat seguia pel camí elegit per la majoria.

![Imatge de Knoautomat](/imatges/kinoautomat-movie-review.jpg)

De fet, *Kinoautomat* consisteix en dues pistes projectades en paral·lel que s'alternen. La interactivitat és un truc i el vot, un placebo. Això no només va mantenir la producció dins d'uns marges realistes sinó que la converteix en una sàtira de la democràcia, on tothom vota sense que canviï res.

Molts anys més tard, La invenció dels Laserdisc va permetre fer arribar aquest gènere a les llars. Van ser els primers dispositius de reproducció de vídeo daccés aleatori. El reproductor podia saltar i reproduir qualsevol capítol instantàniament (en lloc de seguir un camí lineal de principi a fi com una cinta de vídeo), les trames ramificades podien reproduir-se a partir de capítols de vídeo molt similar a com els llibres de "Tria la teva pròpia aventura" es construeixen a partir de pàgines desordenades.

![Col·lecció de llibres Elige tu propia aventura](/imatges/elige-aventura.jpg)

Amb els avenços de la informàtica, les pel·lícules interactives van disminuir a mesura que més desenvolupadors feien servir personatges i escenes completament digitalitzats. De vegades se'ls ha anomenat pel·lícules interactives, ja que si bé el jugador pot prendre decisions que afecten la narrativa general del joc, no té control directe sobre els personatges, cosa que fa que l'experiència sigui comparable a veure una seqüència d'escenes cinemàtiques.

Amb l'arribada de les anotacions de YouTube el 2008, es van crear una sèrie d'aventures interactives que utilitzaven les anotacions per explicar històries interactives que permetien a l'usuari guiar la narrativa.

El 2016, Netflix va començar a experimentar amb obres interactives dirigides a nens. La primera pel·lícula interactiva important amb escenes d'acció va ser **Black Mirror: Bandersnatch**, estrenada el desembre del 2018. Netflix va treballar amb el creador de la sèrie, Charlie Brooker, per desenvolupar una narrativa que va aprofitar el format interactiu mentre desenvolupen les seves pròpies eines per millorar l'emmagatzematge en memòria cau d'escenes i la gestió de la progressió de la pel·lícula per fer servir en projectes futurs.

![Opcions de la pel·lícula Bandersnatch](/imatges/Black-Mirror-Bandersnatch.jpg)

Aquest tipus de pel·lícules es filmen seguint un fil argumental principal i algunes escenes alternatives que es mostren si l'espectador escull una acció incorrecta. 

Tot i que avui dia, algunes plataformes de vídeo en streaming ofereixen cada cop més aquest tipus de producte, la interactivitat limitada de l'espectador i l'alt cost de producció han fet que la producció d'aquestes pel·lícules sigui encara molt limitada.

--- 

### Referències i Bibliografia

* Manovich, Lev. (2013). **El Software toma el mando**. Barcelona: Editorial UOC. 
* ADELL, Ferran. Remediación, multimedia e hibridación de los medios [en línia]. *Fundamentos y evolución de la multimedia* [consulta: 14 de maig de 2022]. Disponible a: http://multimedia.uoc.edu/blogs/fem/es/remediacio-multimedia-i-hibridacio-dels-mitjans/
* *Carmen Sandiego* [en línia] [consulta: 14 de maig de 2022]. Disponible a: https://es.wikipedia.org/wiki/Carmen_Sandiego
* *Where on Google Earth is Carmen Sandiego?* [en línia] [consulta: 14 de maig de 2022]. Disponible a: https://en.wikipedia.org/wiki/Where_on_Google_Earth_is_Carmen_Sandiego%3F
* NAVARRO, Víctor. Kinoautomat, la primera película interactiva [en línia]. *Presura*, 22 de febrer de 2021 [consulta: 14 de maig de 2022]. Disponible a: http://www.presura.es/blog/2021/02/22/kinoautomat-la-primera-pelicula-interactiva/
* *Interactive film* [en línia] [consulta: 14 de maig de 2022]. Disponible a: https://en.wikipedia.org/wiki/Interactive_film